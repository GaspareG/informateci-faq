Okay, maturità fatta. E adesso?

## Immatricolazione

Immatricolarsi all'Università di Pisa è piuttosto semplice, ecco gli step che occorrono:

1. Registrarsi su [https://www.studenti.unipi.it/Start.do](https://www.studenti.unipi.it/Start.do).<br>
Il nome utente assegnato dal sistema e la password scelta saranno importanti in futuro, ricordale!
2. Scegliere un corso. Qui è dove puoi selezionare Informatica ed è il momento che rimpiangerai in futuro. Completa i campi e carica una foto di almeno 480x480 pixel, che abbia solo la tua faccia in primo piano su sfondo chiaro.
3. Adesso ci sono due possibilità:<br>
Se **non** farai domanda per la borsa di studio, puoi pagare il MAV di iscrizione che troverai nella sezione _Tasse_ dalla sidebar di sinistra.<br>
Se farai domanda per la borsa di studio sei esonerato dal pagamento del MAV fino a che non vengono pubblicate le graduatorie con i vincitori della borsa.
4. Hai completato l'iscrizione! Per il ritiro del libretto e della tessera universitaria sarà necessario prendere un appuntamento allo
_sportello online_, quindi:
1. Andare su http://sportellovirtuale.unipi.it
2. Cliccare su _Accedi alla tua area personale_
3. Inserire le credenziali del portale Alice, poi cliccare su _Gestione Sportelli_
4. Infine cliccare su _Agenda sportelli su prenotazione_

**Note:**

È possibile ritirare il libretto in una data compresa tra il 2 ottobre e il 15 dicembre 2017 presso il centro MATRICOLANDOSI di Pisa, che è all'interno del Polo Fibonacci _(lo stesso polo dove si tengono le lezioni di Informatica)_.

Bisogna presentarsi con un documento di riconoscimento e il FORIM stampato in fase di scelta del corso.

### Altre informazioni
Per ulteriori informazioni visitare il sito di Matricolandosi: http://matricolandosi.unipi.it.

Troverete anche un numero verde che è possibile chiamare per chiarimenti.
